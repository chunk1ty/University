Нове (на латински: Novae) е име на антично селище, което се намира на 4 километра източно от днешния град Свищов, България.Създаден е с Декрет за земята на Тит Флавий Веспасиан,на 26.10.69 г. от н.е., тоест два дни след като е официално признат от Сената за Император, успешно победил самопрогласилия се за император Вителий.
Там през 48 година тук е дислоциран VIII-ми Августовски Легион, който строи своите първи укрепления. През 69(70) година той е заменен от един от трите елитни легиона на император Веспасиан - I-ви Италийски (Legio I Italica). Той строи своя постоянен форпост на това място и остава близо четири века, като през това време е основна военна единица в охраната на Долнодунавския лимес. Заедно със Сексагинта Приста, Дуросторум, Рациария те оформят външния отбранителен пръстен по река Дунав, т.н. Дунавски Лимес спиращ нашествията към земите на днешна България. Както всяка римска крепост по онова време Нове има прилежащо селище — т. н. канабе, където живеят от колонисти и пенсионирани легионери, женени за местни жени, търговци, обслужващи легиона и други. VIII-ми Августовски Легион е новооснован по изрична заповед на император Нерон вероятно на 20 септември 66 г. Задачата на легиона е да замине на изток към Каспийските врати и по-нататък до Индия, като в неговия обхват попада и Йерусалим. Преместването на Изток е прекратено след смъртта на Нерон на 9 юни 68 г. Данните за пребиваването на VIII-ми Легион са много оскъдни, а най-вероятно умишлено затаени. Според археологическите изследвания размерите на легионния лагер са 368 м северна и южна страна и 492 м източна и западна страна. Общата площ на Нове е точно 44 хектара според Декрета на Веспасиан, издаден въз основа на Lex Iula Municipalis на Цезар. Нове има важно значение в римската отбранителна система в тази част на империята. Посещаван е от римските императори Траян, Адриян и Каракала.